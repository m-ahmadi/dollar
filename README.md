## یک API رایگان برای تاریخچه قیمت روزانه دلار  
داده‌های برگشتی این API، قیمت روزانه دلار به تومان می‌باشند که از تاریخ **`1356/12/29`** شروع شده و تا روز حاظر را شامل می‌شوند.  
- https://m-ahmadi.github.io/dollar/data/dollar.json
- https://m-ahmadi.github.io/dollar/data/dollar.csv

### نکاتی راجع به داده‌ها
این داده‌ها تجمیع داده‌‌ پنج منبع مختلف می‌باشند.
به دلیل این که هر منبع بازه مشخصی از تاریخچه چهل‌واندی ساله را پوشش می‌دهد، در بعضی سالها تعداد نقاط داده فراوان و در برخی دیگر اندک است.
تعداد روزهایی که برای آن داده‌ایی وجود دارد درهمه سال‌های تاریخچه یکسان نمی‌باشد.
برای مثال از سال **`1357`** تا سال **`1386`** در هر سال فقط یک نقطه داده موجود است.
همچنین ممکن است تعداد روزهایی که برای آن داده‌ایی وجود دارد در یک سال و سال بعد یا قبلش یکسان نباشد.
برای دیدن این موضوع به شکل نموداری به این [صفحه](https://m-ahmadi.github.io/dollar) بروید.
همچنین قابل ذکر است که قیمت‌های **`آغازین`**، **`بیشترین`** و **`کمترین`** در همه روزهای تاریخچه موجود نیستند ولی قیمت **`پایانی`** همیشه وجود دارد.

### توضیحی راجع به سازوکار برنامه
در ساختار برنامه مضامینی به نام‌های **`داده پایه`**، **`داده ضمیمه`** و **`داده نهایی`** وجود دارند.  
روال ایجاد و بروزرسانی داده‌ها بدین شکل است که:
1. در ابتدا **`داده پایه`** گرفته شده و **`داده نهایی`** از روی آن ساخته می‌شود.
2. در روزهای آتی بروزرسانی انجام شده و **`داده ضمیمه`** به وجود می‌آید، سپس **`داده نهایی`** از روی **`داده پایه`** و **`داده ضمیمه`** ساخته می‌شود.

- بروزرسانی هر شب ساعت **`23:00`** اتفاق می افتد.
- **`داده نهایی`** در دو قالب **`CSV`** و **`JSON`** ساخته می‌شود.
- مضمون دیگری نیز به نام **`پایه گذاری مجدد`** وجود دارد که **`داده ضمیمه`** را برداشته و آن را به **`داده پایه`** می‌چسباند. این اتفاق روز اول هر ماه و در ساعت **`18:00`** رخ می‌دهد.